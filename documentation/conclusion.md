# Loppudokumentti

Projektin kaikki halutut päätoiminnallisuudet valmistuivat aikataulun puitteissa eikä suuria epäkohtia sovellukseen mielestäni jäänyt. Tietokannan rakenne tuntui toimivan halutulla tavalla ja suurimman osan tarvittavista tiedoista sai haettua suoraviivaisilla kyselyillä. Sovelluksen käytettävyys oli palautteen mukaan melko hyvää ja olen itse tyytyväinen projektin/sivuston lopulliseen käyttöliittymään.

## Jatkokehitys- ja parannusideoita

Sain muutamia parannusideoita koodikatselmoinnista ja kurssin viimeisen viikon demotilaisuudesta. Päätin kuitenkin jättää nämä jatkokehitysideoihin, enkä ryhtynyt muuttamaan sovellusta viimeisellä viikolla enää kovinkaan paljon.

* Kirja-arvosteluihin annettava teksti voisi olla pidempi kuin 300 merkkiä

* Kirja-arvostelun arvosana voisi olla hiirellä valittavissa pudotusvalikosta

* Kirjan merkkaaminen luetuksi antaisi ilmoituksen onnistumisesta ja poistaisi siihen tarkoitetun painikkeen näkyvistä

* Kirjan tai arvostelun tietojen päivitys voisi antaa ilmoituksen onnistumisesta, mutta tämän kanssa oli vaikeuksia

* Sivuston URL-osoite voisi olla joissain tilanteissa kuvaavampaa

* Kirjoja voi tällä hetkellä lisätä useita samannimisiä. Tähän voisi joskus puuttua ettei pääkäyttäjän (admin) tarvitsisi olla kokoajan vahtimassa toimintaa.

## Loppusanat

Projekti oli hyvin mielenkiintoinen tapa oppia hieman Python-ohjelmointikieltä ja tietokantaa käyttävän sivuston toimintaa. Alkukankeuden jälkeen projekti eteni hyvää vauhtia ja sitä oli ilo työstää loppuun asti.
